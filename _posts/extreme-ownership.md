---
title: 'Jak książka Extreme Ownership wpływa na moją pracę.'
excerpt: 'Czy książka, generalnie biznesowa, może wpłynąć na jakość kodu? Czy programista może nauczyć się czegoś od najlepszych jednostek armii amerykańskiej? Jak ekstremalne przywództwo wpływa na pracę w zespole? Na te i inne pytania postaram się odpowiedzieć w tym i być może kolejnych wpisach na blogu. Zapraszam!'
coverImage: '/assets/blog/extreme-ownership/cover.jpg'
date: '2021-09-19T17:00:00.322Z'
author:
  name: Kamil Głusiński
  picture: '/assets/blog/authors/kamil.jpeg'
ogImage:
  url: '/assets/blog/extreme-ownership/cover.jpg'
---

## Ekstremalne przywództwo - czyli co?
Jest to książka o angielskim tytule (moim zdaniem lepszym), *[Extreme Ownership](https://lubimyczytac.pl/ksiazka/4814830/extreme-ownership-how-u-s-navy-seals-lead-and-win)*. Oryginalny tytuł jakoś bardziej oddaje, o co chodzi, a już na pewno lepiej brzmi. Tłumaczenie w książce to chociażby *"Ekstremalne zawłaszczenie"*. OMG, kto to wymyślił. 

Książka odbiła na mnie całkiem spore piętno. Pierwszym razem pochłonąłem ją niemalże na raz. Jedno to clue na końcu każdego rozdziału, a drugie, to fantastyczna historia pola walki w Ar-Ramadi i sztuki dowodzenia w Navy SEALs. Jako fan militariów miałem ogromą ucztę. 

Ale sama książka ma na celu przekazanie czytelnikowi paru zasad dowodzenia, które składają się na Extreme Ownership, a jednocześnie mają swoje odzwierciedlenie w biznesie. Nie chcę spoilerować, więc książkę po prostu polecę. Sam zabieram się za przekazanie, co programista może wziąć dla siebie.

## Wygrać wewnętrzną wojnę

### Ekstremalne zawłaszczenie
Pierwszy rozdział to swego rodzaju esencja. Można ją streścić w jednym zdaniu, które gdzieś tam może się przenikać słuchając wypowiedzi Rafała Mazura z [Zen Jaskiniowca](https://www.instagram.com/zenjaskiniowca/) - *"Jak mogę tego dokonać? vs Nie da się, bo..."*. Prosto mówiąc, jedni biorą na siebie sprawczość, ale i pełną odpowiedzialność. Drudzy tylko szukają wymówek i punktują przeszkody. 

Myślę. że jako programista wiele razy szukałem wymówki. Tu się nie da, tam nie ma informacji, tutaj za dużo roboty, tam ktoś nie ma czasu, to mnie coś blokuje. No chyba większość koleżanek i kolegów po fachu to zna. 

Dużą zmianę przyniosło ekstremalne zawłaszczenie sobie tego, za co się biorę. Nie mogę zrzucać na innych, kiedy to ja biorę odpowiedzialność za cały kod. Wiem, że coś nie działa, dąże do poprawienia tego. Jakość produktu to odpowiedzialność zespołu, ale też każdego z osobna. Trudno o to, gdy mamy rozbujałe ego. Gdy do swojego kodu podchodzimy jak do części siebie i bardzo emocjonalnie. 

Książka prawi bardziej o liderach, więc i o tym napiszę. Krótko. Jeśli mój zespół zawala, to jest to moja wina.

### Nie ma złych zespołów, tylko źli dowódcy
Rozdział mocno biznesowo - menadżerski. To nie znaczy, że nic nie można z niego wyciągnąć w innych dziedzinach. Nie ma złych zespołów, tylko słabi liderzy. Co jeśli w pewnym stopniu każdy z członków zespołu jest liderem? Przecież każdy podejmuje indywidualne decyzje.

Jeśli każdy jest liderem, to każdy ma wpływ na mniejszy czy większy urywek otoczenia. Przede wszystkim każdy członek zespołu ma wpływ na pozostałych. I to każda jednostka, oddolnie może narzucać wysokie standardy. Grunt, to stawiać sobie poprzeczkę coraz wyżej, a nie równać w dół. Podnosić standard, wymagać od koleżanek i kolegów. Bo to nie tylko kwestia oficjalnego lidera. To kwestia każdego z osobna. 

### Wierzyć
To jest rozdział dość ważny. Ważny, bo wydaje mi się, że w karierze nie raz można trafić na decyzje z góry, które są niezrozumiałe. Ciężko podporządkować się czemuś, czego nie rozumiemy. Ciężko tworzyć *"ficzerek"*, który wydaje się nam bez sensu. Ciężko zrezygnować z tej super fajnej, nowiutkiej pachnącej technologii, bo szef nie zgadza się na wprowadzenie jej. 

I tu właśnie wchodzi wiara. Wiara często jest podstawą motywacji, a jeszcze częściej jej brak demotywuje. Często jesteśmy uwikłani w codzienność i bieżączkę i patrzymy tylko na to, co w tej chwili. Nie próbujemy zadać sobie pytania "dlaczego?". A to błąd. Tylko rozumiejąc i wierząc w to, co robimy, mamy szansę osiągnąć sukces.

Co jeśli "góra" tego nie komunikuje? Cóż. Z jednej strony, wina "góry". To ich odpowiedzialność. 

### Kontrolować Ego
Ego to nasze dwa w jednym. Największy motor napędowy i największy wróg. Gdyby nie ego, nie chcielibyśmy być lepsi. Pewnie napotykałby nas paraliż decyzyjny. Brak pewności siebie to poważny problem.

Jednak ego, którego nie kontrolujemy to ogromna przeszkoda we współpracy. Programowanie, to gra zespołowa, najczęściej. Będąc zawsze naj i mając zawsze rację, nie budujemy zespołu. Budujemy zgrupowanie jednostek. 

Kiedy osobiste interesy stają się najważniejsze, szczególnie od dobra zespołu i jego misji, pojawiają się porażki, przestajemy dowozić. To duża sztuka, aby nabrać pokory. Często przychodzi z czasem, ale warto się czasem nad tym pochylić.

## Podsumowanie
To są moje przemyślenia z pierwszej z trzech części książki. Myślę, że warte zatrzymania się i popatrzenia na własną pracę. Do zapamiętania:
- Jestem w _100% odpowiedzialny_ za moją pracę;
- Mam wpływ na otoczenie i muszę podnosić sobie poprzeczkę, to inspiruje innych;
- Muszę wierzyć w to, co robię, aby osiągnąć sukces. Jeśli nie wierzę - muszę znaleźć właściwe "dlaczego?";
- Ego napędza i ego zabija. Pokora jest ważną cechą w pracy zespołowej i byciu liderem;

Czy Ty, drogi czytelniku, możesz wyciągnąć coś dla siebie? 


*Photo by [Jakob Owens](https://unsplash.com/@jakobowens1?utm_source=unsplash&utm_medium=referral&utm_content=creditCopyText) on [Unsplash](https://unsplash.com/s/photos/squad-army-soldier?utm_source=unsplash&utm_medium=referral&utm_content=creditCopyText)*